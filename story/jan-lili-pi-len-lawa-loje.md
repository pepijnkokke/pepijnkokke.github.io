# jan lili pi len lawa loje.

tenpo suli suli pini, la jan lili li lon.
jan ale li olin e ona.
mama mama ona li olin mute e ona.
tenpo pini, mama mama ona li pana e len lawa loje tawa ona.
len len lawa loje, la ona li lukin pona.
tan ni, la tenpo ale, la ona li len e len lawa loje.
tan ni, la jan ale li pana e nimi "jan lili pi len lawa loje", tawa ona.

tenpo suno ni, la mama ona li toki e ni: 
"o kama, jan lili pi len lawa loje!
pan suwi en poki pi telo nasa loje li lon.
o tawa! o pana e ijo ni, tawa mama mama sina!
ona li sijelo ike li wawa ala.
ijo ni, la ona li kama pona.
mi wile e ni: 
tenpo suno kama, la sina kama e tomo pi mama mama sina.
sina tawa, la o tawa noka pona, li kalama ala.
sina awen, lon nasin.
sina awen ala lon nasin, la sina ken kama anpa, li pakala e poki.
ni li kama, la mama mama sina li jo e ala.
sina kama, lon tomo, la o toki e ni: 
'toki! tenpo suno kama pona, mama mama mi!'"

jan lili pi len lawa loje li toki e ni: "pona, mama!"

tomo pi mama mama ona li lon ma pi kasi suli li weka mute.
jan lili pi len lawa loje li kama, lon ma pi kasi suli, la ona li lukin e akesi mu "awu".
jan lili pi len lawa loje li sona ala e ni: akesi ni li ike.
tan ni, la ona li pilin ala ike.

akesi li toki e ni: "toki, jan lili pi len lawa loje!"

ona li toki e ni: "toki, akesi suli!"

"tenpo suno kama, la sina tawa seme?"

"tawa tomo pi mama mama mi!"

"insa len sina, la seme?"

"pan suwi en telo nasa loje!
tenpo suno pini, la mama mi en mi pali e pan suwi.
mi pana e ijo pona ni, tawa mama mama mi.
mi wile e ni: ona li kama pona."

"tomo pi mama mama sina li lon seme, jan lili pi len lawa loje?"

"tomo ona li weka mute. 
tomo ona li lon anpa kasi kiwen suli mute.
mi pilin wawa e ni: sina sona e ni."

akesi ni toki e ni, lon lawa: 
"ona li jan lili suwi, li pona moku a!
ona li pona suli tawa mi.
mama mama ona li pona lili taso.
taso mi wile moku e jan tu!
mi jo e nasin."

tenpo lili, la jan lili pi len lawa loje en akesi mu "awu" li tawa.
akesi ni li toki e ni: 
"o lukin, jan lili pi len lawa loje!
kasi kule li lukin pona!
tan seme, la sina lukin ala?
sina kute ala e ni: suwi, la waso lili li kalama musi!
sina tawa noka wawa, sama sina tawa tomo sona.
ale lon ma pi kasi suli li pona.
taso sina li lukin ala e ni."

jan lili pi len lawa loje li lukin.
ona li lukin e linja suno, la ona li toki e ni, lon lawa:
"mi pana e kasi kule kulupu, tawa mama mama mi, la ona pilin pona.
tenpo ni li tenpo suno kama lili.
tan ni, la mi kama e tomo pi mama mama mi, la tenpo suno kama."

tan ni, la ona li tawa noka wawa, lon ma pi kasi suli, tawa ni:
ona li wile kama lukin e kasi kule, li kama jo e ni.
tenpo ali, la ona li kama lukin en kama jo e kasi kule, la ona li lukin e kasi kule mute, li tawa ni.
ona li tawa ma pi kasi suli insa.
ona li tawa ma pi kasi suli insa mute...

tenpo sama, la akesi mu "awu" li tawa noka wawa, tawa tomo pi mama mama.
akesi ni li kalama lupa.

mama mama li toki e ni: 
"jan seme li lon ni?"

akesi mu "awu" li toki e ni: 
"jan lili pi len lawa loje!
mi kama jo e pan suwi e telo nasa lojo!"

"o open e lupa!
mi wawa ala, li ken ala tawa."

akesi ni li open e lupa, li toki ala, li tawa supa lape pi mama mama, li moku moli e ona.
akesi ni li len e len sijelo pi mama mama e len lawa ona, li pini e len lupa, li lape, lon supa lape.

tenpo ni, la jan lili pi len lawa loje li jo kasi kule mute.
ona li toki e ni, lon lawa: "a! mama mama mi! o mi tawa!"
lupa tomo li open tan, la ona li pilin wawa.
ona li tawa tomo insa, li pilin nasa.
tan ni, la ona li toki e ni, tawa ona:
"a! tenpo suno ni, la mi pilin nasa.
tenpo ante, la mi lon mama mama, la mi pilin pona mute."
ona li toki wawa e ni: "toki! tenpo suno kama pona!"
taso jan ala li toki.
ona li open e len lupa, li tawa supa lape.
supa lape lon ni la, mama mama ona li lape, li lukin nasa mute.

jan lili pi len lawa loje li toki e ni:
"a! mama mama mi li jo e nena kute suli mute!"

toki li ni: "mi ken kute e sina pona mute la!"

"taso mama mama mi li jo e oko suli mute!"

"mi ken lukin e sina pona mute la!"

"taso mama mama mi li jo e luka suli mute!"

"mi ken sike e sina kepeken luka tu mi mute la!"

"a! taso mama mama mi li jo e uta suli mute!"

"MI KEN MOKU E SINA PONA MUTE LA!"

tenpo toki pini, la akesi mu "awu" li tawa wawa tan supa lape, li moku moli e jan lili pi len lawa loje.

tenpo moku pini, la akesi ni li tawa supa lape, li open e lape, li open e kalama lape mute.

tenpo ale, la akesi mu "awu" li pilin pona mute.

pini.
