# jan Lapuse.

tenpo pini la, meli en mije li lon. 
jan tu ni li wile jo e jan lili. 
pini la, meli li kama jo e jan lili insa ona.
jan tu ni li pilin pona mute!

jan poka ona li jan ike pi wawa sewi. 
ona li jo nimi Kose.
jan ale li wile ala lukin e jan Kose.
jan ale li wile ala tawa tomo pi jan Kose.
taso, jan Kose li jo e ma kasi.
kasi pona mute li lon ma kasi!

tenpo suno wan la, meli pi jan lili insa li lukin e ma kasi.
meli li pilin e ni: kasi laso li pona mute mute! mi wile moku e kasi laso.
mije pi ona li toki e ni: "sina wile e seme?"
meli li toki e ni: "mi moku ala e kasi laso la, mi moli."
mije pilin e ni: mi wile ala lukin e jan Kose. ona li ike mute!
taso mije li tawa ma kasi, li kama jo e kasi laso.
meli li moku e kasi laso, li pilin pona mute!

taso tenpo suno kama la, jan Kose li tawa tomo pi meli en mije.
ona li toki e ni: "sina moku e kasi laso mi! mi moli e sina tu!"
mije li toki e ni: 
"a! taso meli mi li moku ala e kasi laso la, ona li moli! 
sina wile ala wile e ijo ante?"
jan Kose li toki e ni: "pona. sina tu ken moku e kasi laso. taso mi wile jo e jan lili sina!"

***

jan lili insa meli li kama suli. 
tenpo suno wan la, jan lili li kama lon.
tenpo ni la, jan Kose li kama e tomo pi jan tu.
jan Kose li toki e ni: "o pana e jan lili sina tawa mi."
ona li kama jo e jan lili, li pana e nimi Lapuse.

jan Kose li tawa e jan Lapuse lon tomo palisa sewi lon ma pi kasi suli.
jan Lapuse li pilin ike mute:

ona li ken ala tawa ma pi kasi suli.

ona li ken ala tawa ma telo.

ona li ken ala toki, tawa jan ante.

jan Lapuse li ken kalama musi taso.

tenpo pini la, jan Lapuse li kama suli, li kama lukin pona.
ona li jo linja lawa suli mute.
jan Kose li tawa tomo palisa sewi insa, kepeken linja lawa pi jan Lapuse.
jan Kose toki e ni: "jan Lapuse, o anpa e linja sina!"
jan Lapuse li anpa e linja ona, en jan Kose li tawa sewi.

***

tenpo suno wan la, mije lili pi jan lawa li kama ma pi kasi suli.
mije ni li kute e kalama musi. 
mije li pilin e ni: kalama musi li pona mute! tenpo ale la mi wile kute e ona.
tenpo suno ale la, mije li kama sin tawa ma pi kasi suli.

tenpo suno wan la, mije li lukin e jan Kose.
jan Kose li tawa tomo palisa sewi, kepeken linja pi jan Lapuse.
tenpo suno kama la, mije toki e ni: "jan Lapuse, o anpa e linja sina!"
jan Lapuse anpa e linja ona, en mije li tawa sewi.

jan Lapuse li toki e ni: "a! sina jan seme?"
mije li toki e ni: "mije lili pi jan lawa."
jan Lapuse li toki e ni: "tan seme la, sina kama ni." 
mije li toki e ni: "kalama musi sina li pona mute mute! mi wile kute e ona."
jan Lapuse li lukin e mije. ona pilin e ni: mije ni li lukin pona, li pilin pona. mi olin e ona!
mije kin li lukin e jan Lapuse. ona pilin e ni: meli ni li lukin pona, li kute pona. mi olin e ona!
tenpo suno ale la, jan tu li musi mute. mije li lape poka jan Lapuse lon tomo palisa sewi. 
tenpo suno kama la, mije kama sin tawa tomo ona.
mije li toki e ni: "mi kama sin tawa sina! mi jo e len pona pi pipi.  sina ken kama anpa kepeken e linja pi len pona pi pipi."

tenpo kama la, jan Kose li kama sin tawa jan Lapuse.
jan Lapuse li toki e ni: "jan Kose, sina pona ala tawa mi! mi jo e jan pona sin. mi wile tawa ona."
jan Kose li toki e ni: "pakala! sina li ike! sina ken ala tawa tan mi!"
ona li kipisi e linja lawa pi jan Lapuse.
jan Lapuse li kama anpa tan tomo palisa sewi, li tawa weka tawa ma pi kasi suli insa.
jan Kose li awen lon tomo palisa sewi.

***

tenpo suno kama la, mije kama sin tawa tomo palisa sewi.
ona li toki e ni: "jan Lapuse, o anpa e linja sina!"
taso jan Lapuse li lon ala. jan Kose li lon tomo palisa sewi! 
jan Kose li anpa e linja pi jan Lapuse.

mije li tawa sewi li lukin e jan Kose.
ona li toki e ni: "pakala! jan Lapuse li lon seme?"
jan Kose li toki e ni: "jan Lapuse li lon ala. o moli!"
jan Kose li tawa anpa e mije tan tomo palisa sewi. 
mije li kama anpa mute mute! 
ona li kama anpa la, oko sina li pakala lon kasi kipisi.
mije kin li tawa weka tawa ma pi kasi suli insa.

***

mije li ken ala lukin kepeken oko ona. 
ona li sona ala e nasin tawa tomo ona.
tenpo mute mute la, ma ale li sike e suno.
mije li lon ma pi kasi suli, li moku e kasi jaki, li pilin ike.

jan Lapuse li jo ala mani.
ona li jo jan lili tu.
(a, musi mute poka mije la, jan Lapuse li kama mama!)
jan Lapuse en jan lili ona li lon tomo jaki, li moku e moku jaki, li pilin ike.

***

taso tenpo suno wan la, mije li kute e kalama musi.
mije li sona e ni: "ona li kalama musi pi jan Lapuse!"
ona li tawa kalama musi.
jan Lapuse li tawa mije li seki e mije kepeken luka tu ona.
ona li open e telo oko.
ona li pilin e oko pi mije kepeken telo oko ona.

oko pi mije li kama pona! 
tenpo ni la, mije li ken lukin, li sona e nasin tawa tomo ona.

ona tu li tawa tomo pi jan lawa.
jan lawa li pilin pona mute, li pana e moku pona tawa mije en jan Lapuse en jan lili ona.
ona li toki e ni: 
"sina kama sin! mi pilin pona! 
sina mute li wile ala wile lon tomo suli mi? 
tenpo suno ale la, sina mute li wile ala wile moku e moku pona?"
mije en jan Lapuse li toki e ni: "mi wile!"
ona tu li lon tomo pi jan lawa. 
tenpo ale la, ona li pilin pona mute.

pini.